# -*- mode: mandoku-view; -*-
#+TITLE: 侯鯖錄
#+DATE: 2015-08-24 23:38:29.093931
#+PROPERTY: ID KR3l0047
#+PROPERTY: BASEEDITION WYG    
#+PROPERTY: JUAN 提要
<pb:KR3l0047_WYG_000-1a>¶
欽定四庫全書　　　　　子部十二¶
　侯鯖録　　　　　　　　小說家𩔖一(雜事之屬/)¶
　　提要¶
　　　　(臣/)等謹案侯鯖録八卷宋趙令畤撰令畤字¶
　　　　徳麟燕王徳昭元孫元祐中僉書潁州公事¶
　　　　坐與蘇軾交通罰金入黨籍紹興初襲卦安¶
　　　　定郡王同知行在大宗正事是書採録故事¶
　　　　詩話頗為精贍然如第五卷辨傳竒鶯鶯事¶
<pb:KR3l0047_WYG_000-1b>¶
　　　　凡數十條每條綴之以詞未免失之冶蕩歐¶
　　　　陽修以艷曲數闋被謗釋文瑩著湘山野録¶
　　　　尚辨其枉而令畤此書乃著其挟妓事載其¶
　　　　詩于卷中未免近誣朱翌猗覺寮襍記稱上¶
　　　　元放燈增十七十八兩夜乃建隆五年詔書¶
　　　　以時和嵗豐之故見太祖寔録三朝國史諸¶
　　　　書令畤乃云錢氏納土進錢買兩夜亦屬妄¶
　　　　傳又今畤雖因蘇軾入黨籍而後附内侍譚¶
<pb:KR3l0047_WYG_000-2a>¶
　　　　稹以進頗違清議此書乃稱余為元祐黨人¶
　　　　牽復過陳舉王叡昭君怨詩示張文潛文潛¶
　　　　云此真先生所謂篤行而剛者云云尤不免¶
　　　　愧詞然令畤所與逰處皆元祐勝流耳濡目¶
　　　　染見聞自異諸所記録多尚有典型是固不¶
　　　　以人廢言矣乾隆四十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
